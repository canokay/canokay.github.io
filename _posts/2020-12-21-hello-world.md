---
layout: post
title: Hello World
---

Herkese Merhaba;

İlk blog yazımı 2013 yılında yazmıştım. Ama şu anda o yazı yok. Çünkü Wordpress kullanarak oluşturmuştum ve 1 yıl sonra cpanel hosting süresi bitince yenilemeyi unuttum ve kapandı. 150 Tl gibi bir ücret ödüyordum 7 yıl önce. Şu anda aynı hosting firmasının aynı Cpanel hizmetinin fiyatına baktım 330 Tl olmuş. Tabi 7 yıl önce öğrenciyken 150 tl gerçekten de düşük bir ücretti. Ama şu anda öğrenci olsam 330 Tl ödemem imkansız (veya zor) olurdu.

Tabi benim gibi içerik üretmek isteyen bir sürü öğrenciler, gençler olabilir. Bu kadar ücret ödemek yerine daha farklı çözüm yolları araştırmaya başladım.

## Bulduğum Ücretsiz Yöntemler

1. Github Pages
2. Medium

Şimdi eğer kendiniz kodlayarak bir blog sitesi oluşturmak istiyorsanız Github pages kullanarak bu işi ücretsiz bir şekilde yapabilirsiniz. Github pages hakkında blog yazısı yazınca burada paylaşıcam.

Eğer hiç kodlamak üzerine uğraşmak istemiyorsanız medium kesinlikle en iyi çözüm. Hem görünüşü çok güzel hem de içerik oluşturmak kolay. Ama akşamları siteye girilmiyor, çünkü dark mod'u yok. Siteye girince flash patlamış gibi oluyorum. Browser'ımda kullandığım Dark Reader extension'u da pek bir işe yaramıyor.

Medium'da reklam olmadığı için gerçekten de gelecekte çok kullanılacağını düşünüyorum.

3. Wordpress Neden yok?

Wordpress ücretsiz değil. Ücretsiz versiyonu da medium kadar profesyonel değil. Bu yüzden listeye eklemedim.

## Bu bloglar ne işe yaradı?

Her şeyi yazdığım defterim gibi oldu. Öğrendiğim bilgileri blog yazısı olarak paylaşıyordum. Bu blog yazılarının okunması veya okunmaması hiç önemli değil. Ben kendim için yazıyordum. İhtiyacım olğunda da blog sitemin içerisinden buluyordum.

Bu blog yazıları hem yakın çevremde çok işe yaradı. Hem iş hayatımda işime yaradı. Çünkü yazdığım bütün yazılar iş hayatımda referans oldu. İş görüşmelerinde veya freelance yaptığım işlerde "referanslarını gösterebilir misin?" dediklerinde "web siteme girip bakabilirsiniz." diyerek kısa yoldan çözüyorum. 

## Sonuç

Yazmak istediğim içerikleri hem mediumdan hem web sayfamdan paylaşmaya karar verdim. Eski yazılarım yok. Zorlasam belki web.archive.org dan bulabilirim. Ama gerek yok. Genellikle yazılım, yazılımdan nasıl para kazanılır?, yazılıma nasıl başlanır?, yurtiçi veya yurt dışı çalışma, remote veya freelance nasıl çalışılır?, kodu yazıyoruz da nasıl yazıyoruz? versiyon nedir?, bunlar ilk aklıma gelen konular.